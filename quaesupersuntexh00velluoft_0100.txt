XCVIII No'rljr1A LITTERARIA

mis vero Graeci et Italici, quem nosse. civium suorum
maxime intererat, origines commutationesque esse com-
plexum, donec ad ea pervenerit tempora, quibus, ut im-
perium Romanorum terrarum orbem, ita eorum historia
ceterorum populorum res gestas hauserit quasi *et in se
comprehenderit. -Et haec quidem sunt illa tempora, qui-
bus, Macedonum reguo deleto, Carthagineque et Coriu-
tho excisis, Romani reliquum orbem imperio suo sub-
iecerunt, omniumque populorum fortunam moderati sunt.
ltaque a Perseo inde victo continua pergit rerum Ro-
manarum enarratio ad Liviae usque obitum, a U. C.

In priori autem operis Velleii parte mutilata Grae-
cos 'egisse potiores partes, patet primum vel ex ipsis
huius partis reliquiis, quas Graecorum res ad Urbem us- ’
que conditam potissimum explent; deinde e fragmento
velleii, a Prisciano lib. VI. pag. 706. servatoz'Nec mi-
nus clarus ea tempestate suit Miltiadis filius, Cimon.
Tum quoque Graecorum natio, ut rerum fortissime gesta-
rum gloria, ita coloniis, commerciis, vitae cultu, moribus,
inventis, artibus ac doctrina, et orbem terrarum omnem,
et ltaliam Romanamque urbem implevit.

Unde autem Velleius, cum ab initio mutilum sit
opusculum, historiam exorsus sit, coniicere licet, tum ex
iis, quae adhuc in principio exstant, tum ex historico-
rum Romanorum more exordiendi rerum narrationem in-
de a Troiae excidio, Aeneaeque et Troianorum adventu
in Italiam. Nam quae a fronte libri primi leguntur de
Graecorum principum e bello Troiano redeuntium errori-
bus, fatis, civitatibusque passim conditis, ea naturaliter
sequebantur Ilii eversi memoriam. Neque deseruisse No-
strum communem auctorum origines Romanas ab Aenea
eiusque cohorte repetendi consuetudinem probabile est,
maxime cum, ut alio loco videbimus, gratiae domus Au-
gastae, quae Anchisem Veneremque gentis Iuliae aucto-
res gloriabatur, captandae sit studiosissimus. Denique a
Troia· inde capta rerum antiquitatis memoria certior, cla-
rior, amplior, rebusque magnificentioribus magis referta
csse coepit. ·

Sed cum initio historicae enarrationis periit quoque
auctoris ipsius praefatio: quo factum est, ut consilium·
auctoris cum ex singulis locis, ‚ubi passim ipse in transi-
tu ad illud se revocat , tum ex operis ipsius forma asse-

